<a>
อสังหาริมทรัพย์ หมายถึง ที่ดิน และทรัพย์อันติดอยู่กับที่ดิน มีลักษณะเป็นการถาวร หรือ ประกอบเป็นอันเดียวกับที่ดินนั้น และยังหมายรวมถึงทรัพยสิทธิอันเกี่ยวกับที่ดิน หรือทรัพย์อันติดอยู่กับที่ดินหรือประกอบเป็นส่วนเดียวกับที่ดินนั้นด้วย (ประมวลแพ่งและพาณิชย์ มาตรา 139) จากประมวลแพ่งฯ มาตรา 139 เราจะเห็นได้ว่าคำว่า “อสังหาริมทรัพย์” ตามกฎหมาย ได้แก่ <br>

 

1.ที่ดิน<br>
2.ทรัพย์อันติดอยู่กับที่ดินมีลักษณะเป็นการถาวร<br>
3.ทรัพย์อันประกอบเป็นอันเดียวกันกับที่ดินนั้น<br>
4.ทรัพยสิทธิอันเกี่ยวกับ ข้อ1 – 3<br><br>

1. ที่ดิน อสังหาริมทรัพย์<br>
คำว่า “ที่ดิน” นอกจากที่เราเข้าใจโดยทั่วๆ ไปกันแล้วว่าคือ พื้นดินที่เราเห็นๆ กันอยู่ทุกวี่วัน แต่จะหมายรวมถึงเฉพาะพื้นดินที่เราใช้ประโยชน์ต่างๆ บนพื้นผิวโลก หรือจะรวมไปถึงเหนือผิวโลก (ท้องฟ้าเหนือที่ดินเรา) และใต้โลก (ใต้ดิน) ด้วย<br>
ถ้าดูกฎหมายแพ่งฯ มาตรา 1335 ซึ่งบัญญัติไว้ว่า ภายในบังคับแห่งบทบัญญัติในประมวลกฎหมายนี้ หรือกฎหมายอื่น แดนกรรมสิทธิ์ที่ดินนั้นกินทั้งเหนือพ้นพื้นดินและใต้พื้นดินด้วย<br>
สำหรับที่ดินที่ สามารถเป็นเจ้าของได้นั้น มีอยู่ 2 แบบ คือ 1. แบบเป็นเจ้าของกรรมสิทธิ์เลย คือมีเอกสารสิทธิแสดงความเป็นเจ้าของเลย เช่น โฉนดที่ดิน, โฉนดแผนที่, ตราจองที่ตราว่าได้ทำประโยชน์แล้ว เป็นต้น และ 2. ที่ดินที่เจ้าของมีเพียงสิทธิครอบครอง เช่น น.ส.3, น.ส. 3ก. เป็นต้น<br><br>

2.ทรัพย์อันติดอยู่กับที่ดินมีลักษณะเป็นการถาวร<br>
หมายถึงสิ่งที่ติดอยู่กับที่ดินโดยสภาพมีลักษณะเป็นการถาวร เช่น ไม้ยืนต้น (มะม่วง, มะพร้าว, ต้นไผ่ เป็นต้น) โดยทั่วไปไม้ยืนต้นจะได้แก่ต้นไม้ที่มีอายุมากกว่า 3 ปีขึ้นไป ส่วนที่ต่ำกว่า 3 ปี จะกลายเป็นไม้ล้มลุก ซึ่งจะไม่ถือว่าเป็นอสังหาริมทรัพย์ เช่นพวกข้าว และรวมหมายถึงสิ่งที่มนุษย์สร้างขึ้นเป็นการถาวรติดอยู่กับที่ดินนั้น เช่น โรงเรือน, รั้ว, กำแพง เป็นต้น ดังนั้นทรัพย์อื่นๆ ที่ไม่ได้ติดถาวรอยู่กับที่ดินจะไม่ถือว่าเป็นอสังหาริมทรัพย์นะครับ<br><br>

3.ทรัพย์อันประกอบเป็นอันเดียวกันกับที่ดินนั้น<br>
เช่น กรวด หิน ดิน ทราย น้ำ แร่ธาตุต่างๆ บนที่ดินนั้นๆ<br><br>

4.ทรัพยสิทธิอันเกี่ยวกับอสังหาริมทรัพย์<br>
ได้แก่ กรรมสิทธิ์, สิทธิครอบครอง, ภาระจำยอม, สิทธิอาศัย, สิทธิเหนือพื้นดิน, สิทธิเก็บกิน, ภาระติดพันในอสังหาริมทรัพย์<br><br>


 ที่มา https://www.smartfinn.co.th/article/%E0%B8%84%E0%B8%A7%E0%B8%B2%E0%B8%A1%E0%B8%AB%E0%B8%A1%E0%B8%B2%E0%B8%A2%E0%B8%82%E0%B8%AD%E0%B8%87-%E0%B8%AD%E0%B8%AA%E0%B8%B1%E0%B8%87%E0%B8%AB%E0%B8%B2%E0%B8%A3%E0%B8%B4%E0%B8%A1%E0%B8%97%E0%B8%A3%E0%B8%B1%E0%B8%9E%E0%B8%A2%E0%B9%8C

</a>